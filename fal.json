[
    {
        "title": "صبح روز افزون",
        "interpreter": ".ای صاحب فال، برای کسب آنچه که دلخواهت است، حاضری از همه چیز خود چشم‌پوشی کنی اما باید به این نکته توجه داشته باشی که هنوز در نیمه‌ی راه هستی و باید تلاش خود را معقولانه معطوف‌رسیدن به این هدف کنی وگرنه رازت، از پرده برون می‌افتد و حتی شاید موجب شود که ملامت بسیار بشنوی. در این راه تمامی سختی‌ها و دشواری‌ها و ناملایمات را به جان بپذیر و به پند بزرگان و دایان گوش فرا ده و البته زندگی را نیز بر خود سخت مگیر چرا که تا خدا نخواهد گره‌ای باز نخواهد شد."
    },
    {
        "title": "غرور حُسن",
        "interpreter": "ای صاحب فال، غرور و خودبینی، صفات پسندیده‌ای نیست. اگر پروردگار به مخلوقی ، امتیازاتی داد، نباید به آنها بنازد و به سبب زیبایی، ثروت، مقام و... دچار نخوت شود. متاسفانه تو نیز دچار غرور شده‌ای از چه سبب؟ چرا دل دیگران را می‌رنجانی و کسانی را که واقعا دوستت دارند از خود می‌رانی و غرور بی‌جای خود، اطرافیان خود را دل‌آزرده می‌سازی؟ اگر به همین ترتیب پیش بروی، کم کم اطراف خود را خالی خواهی دید و به بی‌وفایی و بی‌مهری متهم خواهی شد. رفتار مهربانانه و در خور یک انسان واقعی را در پی بگیر، دلهای از دست رفته را دوباره به دست آور. از دیگران دلجویی کن."
    },
    {
        "title": "نسیم صبحگاهی",
        "interpreter": "ای صاحب فال، نیازمند گوشه‌چشمی از مقامی هستی. برای حل این مسئله و گشودن گره مشکلت، منتظر توجه و التفات کسی هستی که می‌تواند به اشاره‌ای مشکلت را حل کند. اما مسئله بر سر این است که یک نفر دیگر چون تو منتظر پاسخ مثبت است، رقیب تو در این میان، بازنده خواهد بود. خوی نیک تو باعث خواهد شد که دعایت برآورده شود و به آرزویت برسی اما کمی صبور باشی و از طرفی دعا را فراموش نکنی. به امید حق، حاجتت برآورده خواهد شد."
    },
    {
        "title": "جوانان چمن",
        "interpreter": "ای صاحب فال، روزگار بر وفق و مراد توست. نیروی جوانی و سرزندگی تو باعث شده بر مشکلات فائق آیی. اگر مشکلی هم داری حتما حل خواهد شد چرا که در طالع تو، خوشبختی و نیک فرجامی است. اما مراقب باش که قلب پاکت را آلوده سیاهی نکنند و خدای نکرده به ناپاکی کشیده نشوی. قلب تو سرشار از خوبی و مهربانی است پس به سبب تکه‌ای نان با مقام دنیوی خود را به سختی مینداز که ارزش نداردکه برای چیزهای بی‌ارزش شأن خود را پایین بیاوری. مطمئن باش به آنچه مستحق آن هستی خواهی رسید. اما بدان که اگر یک رنگ و بی‌ریا نباشی و چون دیگران ریاکاری کنی، هرآنچه را هم که داری از دست خواهی داد. پس خودت باش و چهره واقعی‌ات را زیر نقابی پنهان نکن."
    },
    {
        "title": "گلشن احباب",
        "interpreter": "ای صاحب فال، آنکس که طالب واقعی باشد به نیت خود خواهد رسید و این موضوع درباره کسی که تورا دوست دارد نیز صدق میکند. امید به توجه‌ات دارد و منتظر است که از جانب تو نیز گوشه‌چشمی به او شود. تو خود این موضوع را میدانی اما عمدا خود را به ندانستن می‌زنی ولی کار تو نتیجه عکس دارد و باعث میشود، احساسش به تو چندین برابر شود. سعی کن زیاد خرده‌گیری نکنی و به ارزشهای واقعی او نیز احترام بگذاری تا مبادا روزی پشیمان شوی."
    }
    
]